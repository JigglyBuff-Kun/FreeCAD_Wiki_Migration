---
title: Panel zadań
---
## Wprowadzenie

Panel zadań pojawia się w osobnym panelu [dokowalnym](/Combo_view/pl#Zadokuj_Panel_zadań_w_górnej_części_Widoku_połączonego "Combo view/pl") o nazwie **Zadania**. Jest to przestrzeń, którą można dostosować i która może zawierać różne typy widżetów graficznych, takich jak pola wejściowe, pola wyboru, suwaki, przyciski, etykiety, obrazy i inne elementy, w zależności od aktywnego narzędzia.

![](/images/FreeCAD_Combo_view_Task_panel.png)

Panel zadań prezentujący różne narzędzia, gdy aktywne jest środowisko pracy [Projekt Części](/PartDesign_Workbench/pl "PartDesign Workbench/pl") i wybrano [szkic](/Sketch/pl "Sketch/pl").

## Praca z panelem zadań

Panel zadań jest zwykle otwierany, gdy aktywowane jest narzędzie wymagające danych wejściowych użytkownika. Jeśli narzędzie nie wymaga danych wprowadzanych przez użytkownika, wygeneruje wynik lub zakończy działanie, ale nie wyświetli panelu zadań. Dane wprowadzane przez użytkownika mogą być dowolne, takie jak tekst, współrzędne punktów 3D, elementy z listy, powierzchnie z kształtu lub opcje modyfikujące sposób działania narzędzia.

Istnieje wiele narzędzi wymagających wyboru kształtów lub obiektów. W takich przypadkach panel zadań będzie oczekiwał wybrania przez użytkownika odpowiednich obiektów z [widoku drzewa](/Tree_view/pl "Tree view/pl") lub [okna widoku 3D](/3D_view/pl "3D view/pl"). Gdy panel zadań jest otwarty, można przełączyć się na [widok drzewa](/Tree_view/pl "Tree view/pl") w celu wybrania obiektu. Gdy to zostanie zrobione, można przełączyć się z powrotem do panelu zadań, aby kontynuować korzystanie z narzędzia. Panel zadań zwykle zamyka się po kliknięciu przycisku OK lub Zamknij, albo po naciśnięciu klawisza Esc na klawiaturze, w celu zakończenia działania bieżącego narzędzia.

![](/images/FreeCAD_Combo_view_Task_panel_ArchComponent.png)

Panel zadań, który otwiera się podczas edycji [Arch Component](/Arch_Component "Arch Component"). Panel czeka, aż użytkownik wybierze obiekty, które można dodać lub odjąć od danego elementu.

## Uwagi

* Użytkownicy migrujący z innych rozwiązań CAD, którzy używają klawisza ESC w ramach pracy, mogą uzyskać inne wyniki w programie FreeCAD. W programie FreeCAD po naciśnięciu klawisza ESC, jeśli panel zadań jest w trybie gotowości, nastąpi automatyczne opuszczenie panelu zadań. Aby wyłączyć tę funkcję, zobacz [Klawisz ESC](/Fine-tuning/pl#Skróty_klawiaturowe "Fine-tuning/pl") oraz [ustawienia](/Sketcher_Preferences/pl#Ogólne "Sketcher Preferences/pl").

Retrieved from "<http://wiki.freecad.org/index.php?title=Task_panel/pl&oldid=1503933>"