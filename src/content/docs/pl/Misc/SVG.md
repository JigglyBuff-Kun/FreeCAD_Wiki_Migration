---
title: Format plików SVG
---
## Opis

[Scalable Vector Graphics](https://en.wikipedia.org/wiki/Scalable_Vector_Graphics) *(**SVG**)* jest typem wektorowego formatu obrazu dla grafiki dwuwymiarowej.

Formaty wektorowe, takie jak SVG, są bardzo przydatne w programach do rysowania technicznego, takich jak FreeCAD, ponieważ obraz SVG może być skalowany do dowolnego rozmiaru bez utraty jego kształtu lub ilości szczegółów. SVG można przeskalować do dowolnej wymaganej rozdzielczości i konwertować do formatów [**bitmapowych**](/Bitmap/pl "Bitmap/pl"), takich jak **PNG** lub **JPEG**, w celu drukowania.

Obraz SVG jest opisany w języku XML, co oznacza, że w celu dokonania zmian można go otwierać i edytować za pomocą prostego edytora tekstu. Ze względu na swój tekstowy charakter, plik może być również łatwo przeszukiwany, indeksowany i kompresowany. Ten język znaczników SVG jest otwartym standardem opracowanym przez World Wide Web Consortium (W3C) od 1999 roku. Oznacza to, że plik SVG powinien być czytany i interpretowany w ten sam sposób przez zgodne przeglądarki i aplikacje rysunkowe.

## Użycie

FreeCAD może czytać i eksportować grafiki SVG za pomocą funkcji [**Draft SVG**](/Draft_SVG "Draft SVG") ze Środowiska pracy ![](/images/Workbench_Draft.svg) [Draft](/Draft_Workbench/pl "Draft Workbench/pl"). Pliki SVG są używane do wielu rzeczy, w tym do [symboli](/TechDraw_Symbol/pl "TechDraw Symbol/pl") i [ikon](/Artwork_Guidelines/pl "Artwork Guidelines/pl") interfejsu graficznego oraz do [szablonów](/TechDraw_Templates/pl "TechDraw Templates/pl").

:   Na przykład, [szablon](/TechDraw_Templates "TechDraw Templates") Środowiska pracy ![](/images/Workbench_TechDraw.svg) [TechDraw](/TechDraw_Workbench/pl "TechDraw Workbench/pl") może być utworzony jako plik SVG z kilkoma edytowalnymi polami tekstowymi, które użytkownik może wypełnić.

FreeCAD jest przede wszystkim aplikacją do modelowania przestrzennego, a więc nie posiada wielu narzędzi do rysowania 2D, które są w większości zawarte w Środowisku pracy ![](/images/Workbench_Draft.svg) [Draft](/Draft_Workbench/pl "Draft Workbench/pl") i ![](/images/Workbench_Sketcher.svg) [Sketcher](/Sketcher_Workbench/pl "Sketcher Workbench/pl"). Aby tworzyć wyłącznie kształty 2D i produkować pliki SVG, istnieją alternatywne programy, takie jak [Inkscape](https://en.wikipedia.org/wiki/Inkscape).

## Powiązane

* [Import tekstu i geometrii z programu Inkscape](/Import_text_and_geometry_from_Inkscape/pl "Import text and geometry from Inkscape/pl")

Retrieved from "<http://wiki.freecad.org/index.php?title=SVG/pl&oldid=1488790>"