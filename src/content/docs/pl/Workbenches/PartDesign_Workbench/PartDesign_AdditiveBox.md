---
title: Projekt Części Addytywny prostopadłościan
---
|  |
| --- |
| Projekt Części: Addytywny prostopadłościan |
| Lokalizacja w menu |
| Projekt Części → Utwórz cechę przez dodanie → Addytywny prostopadłościan |
| Środowisko pracy |
| [Projekt Części](/PartDesign_Workbench/pl "PartDesign Workbench/pl") |
| Domyślny skrót |
| *brak* |
| Wprowadzono w wersji |
| 0.17 |
| Zobacz także |
| [Komponent bryła pierwotna do dodania](/PartDesign_CompPrimitiveAdditive/pl "PartDesign CompPrimitiveAdditive/pl"), [Subtraktywny prostopadłościan](/PartDesign_SubtractiveBox/pl "PartDesign SubtractiveBox/pl") |
|  |

## Opis

Funkcja ta wstawia pierwotny prostopadłościan do aktywnej Zawartości jako pierwszy element lub łączy go z istniejącymi elementami.

![](/images/PartDesign_AdditiveBox_example.png)

## Użycie

1. Naciśnij przycisk ![](/images/PartDesign_AdditiveBox.svg) **Addytywny prostopadłościan**. **Uwaga**: Addytywny prostopadłościan jest częścią menu narzędzi o nazwie **Utwórz bryłę pierwotną do dodania**. Po uruchomieniu programu FreeCAD, Addytywny prostopadłościan wyświetlany jest na pasku narzędzi domyślnie. Jeśli wyświetlany jest inny prymityw, kliknij strzałkę w dół obok ikony i wybierz Addytywny prostopadłościan z menu.
2. Ustaw parametry bryły i [dołączenia](/Part_EditAttachment/pl "Part EditAttachment/pl").
3. Kliknij OK.
4. Pod aktywnym obiektem Zawartość pojawi się element Prostopadłościanu.

## Opcje

Prostopadłościan można edytować po jego utworzeniu na dwa sposoby:

* Klikając go dwukrotnie w drzewie modelu lub klikając prawym przyciskiem myszy i wybierając **Edytuj bryłę pierwotną** z menu podręcznego. Spowoduje to wyświetlenie parametrów bryły pierwotnej.
* Poprzez [Edytor właściwości](/Property_editor/pl "Property editor/pl").

## Właściwości

* DANE**Dołączenie**: definiuje tryb dołączania, a także przesunięcie dołączania. Zobacz też [Część: Edycja mocowania](/Part_EditAttachment/pl "Part EditAttachment/pl").
* DANE**Etykieta**: Etykieta nadana obiektowi Prostopadłościanu. Zmień zgodnie z własnymi potrzebami.
* DANE**Długość**: wymiar prostopadłościanu w kierunku X.
* DANE**Szerokość**: wymiar prostopadłościanu w kierunku Y.
* DANE**Wysokość**: wymiar prostopadłościanu w kierunku Z.

Retrieved from "<http://wiki.freecad.org/index.php?title=PartDesign_AdditiveBox/pl&oldid=1425234>"