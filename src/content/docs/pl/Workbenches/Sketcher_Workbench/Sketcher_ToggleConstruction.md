---
title: Szkicownik Przełącz tryb konstrukcji
---
|  |
| --- |
| Szkicownik: Przełącz geometrię konstrukcji |
| Lokalizacja w menu |
| Szkic → Elementy geometryczne szkicownika → Przełącz tryb konstrukcji |
| Środowisko pracy |
| [Szkicownik](/Sketcher_Workbench/pl "Sketcher Workbench/pl") |
| Domyślny skrót |
| G N |
| Wprowadzono w wersji |
| - |
| Zobacz także |
| *brak* |
|  |

## Opis

Narzędzie ![](/images/Sketcher_ToggleConstruction.svg) **Przełącz tryb konstrukcji** albo przełącza narzędzia tworzenia geometrii do / z trybu konstrukcyjnego, albo przełącza wybraną geometrię do / z geometrii konstrukcyjnej.

Geometria konstrukcji jest oznaczona specjalnym [kolorem](/Sketcher_Preferences/pl#Wygląd_zewnętrzny "Sketcher Preferences/pl") *(domyślnie niebieskim)* i *([dostępne w wersji 1.0](/Release_notes_1.0/pl "Release notes 1.0/pl"))* typem linii. Geometria konstrukcyjna nie jest widoczna poza szkicem, a jej zadaniem jest pomoc w definiowaniu wiązań i innej geometrii wewnątrz samego szkicu. Linie konstrukcyjne mogą być jednak używane jako oś obrotu przez [Wyciągnij przez obrót](/PartDesign_Revolution/pl "PartDesign Revolution/pl").

![](/images/Sketcher_ConstructionMode_fr_01.png)

## Użycie

### Przełączanie narzędzi

1. Upewnij się, że nie ma żadnego zaznaczenia.
2. Istnieje kilka sposobów wywołania narzędzia:
   * Naciśnij przycisk ![](/images/Sketcher_ToggleConstruction.svg) **Przełącz tryb konstrukcji**.
   * Wybierz z menu opcję **Szkic → Elementy geometryczne szkicownika → ![](/images/Sketcher_ToggleConstruction.svg) Przełącz tryb konstrukcji**.
   * Kliknij prawym przyciskiem myszy w oknie [widoku 3D](/3D_view/pl "3D view/pl") i z menu kontekstowego wybierz opcję **![](/images/Sketcher_ToggleConstruction.svg) Przełącz tryb konstrukcji**.
   * Użyj skrótu klawiaturowego: G, a następnie N.
3. Tryb narzędzi do tworzenia geometrii jest przełączany:
   * W trybie normalnym ich ikony w menu i na pasku narzędzi są białe i tworzą zwykłą geometrię *(domyślnie w kolorze białym)*. Ikona tego narzędzia to: ![](/images/Sketcher_ToggleConstruction.svg).
   * W trybie konstrukcyjnym ikony menu i paska narzędzi są niebieskie i tworzą geometrię konstrukcyjną *(domyślny kolor niebieski)*. Ikona tego narzędzia wygląda następująco: ![](/images/Sketcher_ToggleConstruction_Constr.svg).

### Przełączanie geometrii

1. Wybierz jeden lub więcej elementów w szkicu.
2. Wywołaj narzędzie w sposób opisany powyżej lub za pomocą następującej dodatkowej opcji:
   * Kliknij prawym przyciskiem myszy w sekcji **Elementy** [Panelu zadań](/Sketcher_Dialog/pl "Sketcher Dialog/pl") i wybierz opcję **![](/images/Sketcher_ToggleConstruction.svg) Przełącz tryb konstrukcji** z menu kontekstowego.
3. Wybrane elementy zostaną zmienione z normalnej geometrii na geometrię konstrukcyjną lub odwrotnie. Ich wygląd zmienia się odpowiednio.
4. Tryb narzędzi do tworzenia geometrii nie ulega zmianie.

Retrieved from "<http://wiki.freecad.org/index.php?title=Sketcher_ToggleConstruction/pl&oldid=1486957>"