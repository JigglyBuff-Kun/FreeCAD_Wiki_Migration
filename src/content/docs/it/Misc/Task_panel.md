---
title: Pannello delle azioni
---
## Introduzione

Il [Pannello delle azioni](/Task_panel "Task panel") viene visualizzato in un pannello [ancorabile](/Combo_view/it#Dock_Task_panel_on_top_of_Combo_view "Combo view/it") autonomo chiamato **Azioni**. È uno spazio personalizzabile che è in grado di contenere qualsiasi tipo di widget grafico come campi di input, caselle di controllo, caselle di selezione, pulsanti, etichette, immagini e altri elementi, a seconda dello strumento attualmente attivo.

![](/images/FreeCAD_Combo_view_Task_panel.png)

Il Pannello delle azioni che mostra vari strumenti quando l'ambiente [PartDesign](/PartDesign_Workbench/it "PartDesign Workbench/it") è attivo e uno [schizzo](/Sketch/it "Sketch/it") è selezionato.

## Lavorare con il Pannello delle azioni

Un Pannello delle Azioni normalmente si apre quando viene attivato uno strumento che richiede l'input dell'utente. Se lo strumento non necessita dell'input dell'utente, produrrà il risultato o terminerà, ma non visualizzerà un Pannello Azioni. L'input dell'utente può essere qualsiasi cosa, ad esempio testo, coordinate di punti 3D, elementi di un elenco, facce di una forma od opzioni per modificare il modo in cui funziona lo strumento.

Esistono molti strumenti che richiedono la selezione di forme o oggetti. In tali casi il Pannello delle azioni attende che l'utente selezioni gli oggetti appropriati dalla [Vista ad albero](/Tree_view/it "Tree view/it") o nella [Vista 3D](/3D_view/it "3D view/it"). Quando un Pannello azioni è aperto, è possibile passare alla [Vista ad albero](/Tree_view/it "Tree view/it") per scegliere un oggetto. Una volta fatto ciò, è possibile ritornare al Pannello azioni per procedere con lo strumento. Il Pannello delle azioni viene normalmente chiuso facendo clic su un pulsante OK o Chiudi o premendo il tasto Esc sulla tastiera per interrompere lo strumento.

![](/images/FreeCAD_Combo_view_Task_panel_ArchComponent.png)

Il Pannello delle azioni che si apre quando si modifica un [Componente Arch](/Arch_Component/it "Arch Component/it"). Il pannello attende che l'utente selezioni gli oggetti che possono essere aggiunti o sottratti dal componente.

## Note

* Gli utenti che migrano da altre soluzioni CAD che utilizzano il tasto ESC come parte del loro flusso di lavoro potrebbero ottenere risultati diversi in FreeCAD. Quando si preme ESC in FreeCAD, il Pannello delle azioni che ha il focus si chiuderà. Per disabilitare questa funzionalità, consultare [Ottimizzare l'installazione](/Fine-tuning/it#Escape_key "Fine-tuning/it") e [Preferenze di Sketcher](/Sketcher_Preferences/it#Generale "Sketcher Preferences/it").

Retrieved from "<http://wiki.freecad.org/index.php?title=Task_panel/it&oldid=1503931>"