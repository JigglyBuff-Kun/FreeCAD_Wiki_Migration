---
title: Sketcher Geometria di costruzione
---
|  |
| --- |
| Geometria di costruzione |
| Posizione nel menu |
| Schizzo → Geometrie Sketcher → Geometria di costruzione |
| Ambiente |
| [Sketcher](/Sketcher_Workbench/it "Sketcher Workbench/it") |
| Avvio veloce |
| G N |
| Introdotto nella versione |
| - |
| Vedere anche |
| *Nessuno* |
|  |

## Descrizione

Lo strumento ![](/images/Sketcher_ToggleConstruction.svg) Sketcher Geometria di costruzione attiva/disattiva gli strumenti di creazione della geometria nella/dalla modalità di costruzione oppure attiva/disattiva la geometria selezionata nella/dalla geometria di costruzione.

La geometria di costruzione è contrassegnata con un [colore](/Sketcher_Preferences/it#Appearance "Sketcher Preferences/it") (blu predefinito) e un tipo di linea ([disponibile dalla versione 1.0](/Release_notes_1.0/it "Release notes 1.0/it")) dedicati. La geometria di costruzione non è visibile all'esterno dello schizzo, ha lo scopo di aiutare a definire i vincoli e altre geometrie all'interno dello schizzo stesso. Le linee di costruzione possono tuttavia essere utilizzate come asse di rotazione da [PartDesign Rivoluzione](/PartDesign_Revolution/it "PartDesign Revolution/it").

![](/images/Sketcher_ConstructionMode_fr_01.png)

## Utilizzo

### Attiva/disattiva strumenti

1. Assicurarsi che non ci sia alcuna selezione.
2. Esistono diversi modi per richiamare lo strumento:
   * Premere il pulsante ![](/images/Sketcher_ToggleConstruction.svg) Geometria di costruzione.
   * Selezionare l'opzione **Schizzo → Geometria Sketcher → ![](/images/Sketcher_ToggleConstruction.svg) Geometria di costruzione** dal menu.
   * Fare clic con il pulsante destro del mouse nella [Vista 3D](/3D_view/it "3D view/it") e selezionare l'opzione **![](/images/Sketcher_ToggleConstruction.svg) Geometria di costruzione** dal menu contestuale.
   * Usare la scorciatoia da tastiera: G quindi N.
3. La modalità degli strumenti di creazione della geometria viene attivata:
   * In modalità normale le icone dei menu e delle barre degli strumenti sono bianche e creano una geometria regolare (colore predefinito bianco). L'icona di questo strumento è quindi: ![](/images/Sketcher_ToggleConstruction.svg).
   * In modalità costruzione le icone del menu e della barra degli strumenti sono blu e creano la geometria di costruzione (colore predefinito blu). L'icona di questo strumento è quindi: ![](/images/Sketcher_ToggleConstruction_Constr.svg).

### Attiva/disattiva geometria

1. Selezionare uno o più elementi nello schizzo.
2. Richiamare lo strumento come descritto sopra o con la seguente opzione aggiuntiva:
   * Fare clic con il pulsante destro del mouse nella sezione **Elementi** della finestra [Dialogo Sketcher](/Sketcher_Dialog/it "Sketcher Dialog/it") e selezionare l'opzione **![](/images/Sketcher_ToggleConstruction.svg) Geometria di costruzione** dal menu contestuale.
3. Gli elementi selezionati vengono modificati dalla geometria normale alla geometria di costruzione o viceversa. Il loro aspetto cambia di conseguenza.
4. La modalità degli strumenti di creazione della geometria non viene modificata.

Retrieved from "<http://wiki.freecad.org/index.php?title=Sketcher_ToggleConstruction/it&oldid=1504454>"