---
title: Sketcher Associa schizzo
---
|  |
| --- |
| Sketcher Associa schizzo |
| Posizione nel menu |
| Schizzo → Associa schizzo... |
| Ambiente |
| [Sketcher](/Sketcher_Workbench/it "Sketcher Workbench/it"), [PartDesign](/PartDesign_Workbench/it "PartDesign Workbench/it") |
| Avvio veloce |
| *Nessuno* |
| Introdotto nella versione |
| - |
| Vedere anche |
| [Sketcher Riposiziona schizzo](/Sketcher_ReorientSketch/it "Sketcher ReorientSketch/it"), [Sketcher Crea schizzo](/Sketcher_NewSketch/it "Sketcher NewSketch/it") |
|  |

## Descrizione

Lo strumento ![](/images/Sketcher_MapSketch.svg) Sketcher Associa schizzo associa uno schizzo alla geometria selezionata.

I casi d'uso tipici sono:

* Lo schizzo è stato creato su un piano standard (XY, XZ o YZ) e lo si desidera collegare alla faccia di un solido per eseguire su di esso una nuova lavorazione.
* Lo schizzo è stato collegato a una faccia specifica di un solido ma è necessario collegarlo a una faccia diversa.
* Un modello danneggiato deve essere riparato.

![](/images/Sketcher_MapSketch_00.png)

## Utilizzo

1. Selezionare un oggetto con una forma, o uno o più vertici, bordi e/o facce e/o un piano.
2. Esistono diversi modi per richiamare lo strumento:
   * Premere il pulsante ![](/images/Sketcher_MapSketch.svg) Associa schizzo....
   * Selezionare l'opzione **Sketch → ![](/images/Sketcher_MapSketch.svg) Associa schizzo...** dal menu.
3. Si apre la finestra di dialogo **Seleziona schizzo**.
4. Selezionare uno schizzo dall'elenco a discesa.
5. Premere il pulsante OK.
6. Si apre la finestra di dialogo **Associa schizzo**.
7. Selezionare un [metodo di associazione](/Part_EditAttachment/it#Attachment_modes "Part EditAttachment/it") dall'elenco a discesa. Oppure selezionare **Non associare** per staccare lo schizzo.
8. Premere il pulsante OK.

Retrieved from "<http://wiki.freecad.org/index.php?title=Sketcher_MapSketch/it&oldid=1496451>"