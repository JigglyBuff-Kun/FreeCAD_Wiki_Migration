---
title: Draft Stira
---
|  |
| --- |
| Draft Stira |
| Posizione nel menu |
| Modifiche → Stira Modifica → Stira |
| Ambiente |
| [Draft](/Draft_Workbench/it "Draft Workbench/it"), [BIM](/BIM_Workbench/it "BIM Workbench/it") |
| Avvio veloce |
| S H |
| Introdotto nella versione |
| 0.17 |
| Vedere anche |
| *Nessuno* |
|  |

## Descrizione

Il comando ![](/images/Draft_Stretch.svg) **Stira** allunga gli oggetti spostando i punti selezionati.

![](/images/Draft_Stretch_Example.jpg)

Stirare tre polilinee

## Utilizzo

Vedere anche: [Aggancio](/Draft_Snap/it "Draft Snap/it") e [Vincolare](/Draft_Constrain/it "Draft Constrain/it").

1. Opzionalmente selezionare uno o più oggetti. Gli oggetti devono essere [Linee](/Draft_Line/it "Draft Line/it"), [Polilinee](/Draft_Wire/it "Draft Wire/it"), [Rettangoli](/Draft_Rectangle/it "Draft Rectangle/it"), [BSplines](/Draft_BSpline/it "Draft BSpline/it") o  [BezCurves](/Draft_BezCurve/it "Draft BezCurve/it"). Gli altri oggetti vengono ignorati.
2. Esistono diversi modi per invocare il comando:
   * Premere il pulsante ![](/images/Draft_Stretch.svg) Stira.
   * [Draft](/Draft_Workbench/it "Draft Workbench/it"): Selezionare l'opzione **Modifiche → ![](/images/Draft_Stretch.svg) Stira** dal menu.
   * [BIM](/BIM_Workbench/it "BIM Workbench/it"): Selezionare l'opzione **Modifica → ![](/images/Draft_Stretch.svg) Stira** dal menu.
   * Usare la scorciatoia da tastiera: S poi H.
3. Se non si ha ancora selezionato un oggetto: selezionare un oggetto nella [Vista 3D](/3D_view/it "3D view/it").
4. Si apre il pannello delle attività **Stira**. Vedi [Opzioni](#Opzioni) per maggiori informazioni.
5. Scegliere il primo punto, un angolo di un'area di selezione rettangolare, nella [Vista 3D](/3D_view/it "3D view/it"), oppure digitare le coordinate e premere il pulsante ![](/images/Draft_AddPoint.svg) Inserisci punto.
6. Scegliere il secondo punto, l'angolo opposto dell'area di selezione, nella [Vista 3D](/3D_view/it "3D view/it"), oppure digitare le coordinate e premere il pulsante ![](/images/Draft_AddPoint.svg) Inserisci punto.
7. Vengono contrassegnati i punti degli oggetti selezionati che si trovano all'interno dell'area di selezione.
8. Scegliere il terzo punto, il punto base, nella [Vista 3D](/3D_view/it "3D view/it"), oppure digitare le coordinate e premere il pulsante ![](/images/Draft_AddPoint.svg) Inserisci punto.
9. Scegliere il quarto punto, il punto di destinazione, nella [Vista 3D](/3D_view/it "3D view/it"), oppure digitare le coordinate e premere il pulsante ![](/images/Draft_AddPoint.svg) Inserisci punto.

## Opzioni

È possibile modificare le scorciatoie da tastiera a carattere singolo disponibili nel pannello delle attività. Vedere [Preferenze di Draft](/Draft_Preferences/it "Draft Preferences/it"). Le scorciatoie menzionate qui sono le scorciatoie predefinite.

* Per inserire manualmente le coordinate, inserire le componenti X, Y e Z e premere Enter dopo ognuna di esse. Oppure si può premere il pulsante ![](/images/Draft_AddPoint.svg) Inserisci punto quando ha i valori desiderati. Si consiglia di spostare il puntatore fuori dalla [Vista 3D](/3D_view/it "3D view/it") prima di inserire le coordinate.
* Premere R o fare clic sulla casella di controllo **Relativa** per attivare o disattivare la modalità relativa. Se la modalità relativa è attiva, le coordinate del secondo punto dello spostamento sono relative al primo punto, altrimenti sono relative all'origine del sistema di coordinate.
* Premere G o fai clic sulla casella di controllo **Globale** per attivare o disattivare la modalità globale. Se la modalità globale è attiva, le coordinate sono relative al sistema di coordinate globale, altrimenti sono relative al sistema di coordinate [piano di lavoro](/Draft_SelectPlane/it "Draft SelectPlane/it").
* Premere S per attivare o disattivare [Aggancia](/Draft_Snap/it "Draft Snap/it").
* Premere Esc o il pulsante Chiudi per interrompere il comando.

## Script

Vedere anche: [Autogenerated API documentation](https://freecad.github.io/SourceDoc/) e [Script di base per FreeCAD](/FreeCAD_Scripting_Basics/it "FreeCAD Scripting Basics/it").

Non esiste un metodo Python per stirare gli oggetti. Per emulare i risultati del comando Stira è necessario modificare le proprietà geometriche degli oggetti.

Retrieved from "<http://wiki.freecad.org/index.php?title=Draft_Stretch/it&oldid=1513774>"